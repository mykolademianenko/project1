Концепція дослідження: 
Загальним концептом моєї дослідної роботи стало дослідження української культури в аспекті міфу (міфоперсонажів) для розуміння актуальності і популярності українського міфу (міфологічних образів, міфоперсонажів) серед українського суспільства, із використанням такого цифрового інструмента  як Google Trends.

Методологія:
В моїй дослідній роботі із використанням Google Trends, я використав наступну методологію:
-	На початковому етапі я відібрав декілька найпопулярніших українських міфоперсонажів.
-	Наступним кроком, я провів аналіз цих міфоперсонажів через  Google Trends, за допомогою чого я визначив через кількість пошукових запитів в мережі Інтернет, рівень зацікавленості суспільства до того чи іншого персонажа, а також побачив різні коливання, збільшення чи зменшення цих зацікавленостей. 
-	В деяких випадках, через пошукові заходи в мережі Інтернет, можна було визначити  імовірну причину збільшення зацікавленостей суспільства в певнипй період часу до міфоперсонажів, в деяких випадках, ні. 
-	Останнім кроком моєї роботи стало зіставлення і порівняння шляхом накладення один на одного пошукових запитів за найпопулярнішими тегами із числа вже проаналізованих мною через Google Trends, щоб визначити ступінь популярності кожного з них між собою.    
   Таке дослідження привело мене до цікавих умовиводів, осмислень і розумінь. 

Результати:
Результатом моєї дослідної роботи із використанням цифрового інструменту Google Trends, стало розуміння актуальності і популярності українського міфу, зокрема міфологічних персонажів, первообразів (міфообразів) серед українського суспільства.  Дослідження із використанням такого цифрового інструменту як Google Trends, допомогли  розкрити  для  себе розуміння попиту суспільства на культурно-духовну спадщину українського народу в аспекті української міфології та допоміг зрозуміти загальну тенденцію підтримання і зростання зацікавленості українського суспільства до української міфотворчості.  
Цифрові інструменти, в тому числі і Google Trends є дуже корисними в досвідчених руках дослідника культуролога, гуманітарія в цілому, адже значно розширюють можливості проведення його досліджень, аналізів, зіставлень, збору і аналізу потрібної інформації. 
ДОСЛІДЖЕННЯ:

1) Перший, загальний, ключовий і визначальний пошуковий запит:
«Українська міфологія». Територія Україна. За останні 5 років. 

Часові проміжки, в межах яких виник сплеск суспільної зацікавленості:
- 16-22 червня 2019 (сплеск зацікавленості до пошукового запиту, на графіку досяг позначки в 50 запитів); 
*Ймовірно цей сплеск зацікавленості пов’язаний із Зеленими святами. 
Із Вікіпедії: Зелені свята (Зелені святки, Русалії) — народна назва циклу слов'янських свят язичницького походження, що охоплює кілька днів перед Трійцею та часом перші дні Троїцького тижня (після Трійці)[1]; або назва конкретного свята[2]. В різних народів тривалість Зелених свят різниться та має власні обряди. Типово Зелені свята позначають кінець весни та початок літа[2], поєднують вшанування померлих та рослинності з метою забезпечити хороший врожай[1].
Зелені свята можуть бути запозиченням з римського свята Розалій[en] («свята рож») — дня предків та дня початку літа; або ж запозиченням є тільки назва, що перетворилася в Русалії. В усякому разі, в інших народів аналогічне свято здобуло автентичні риси[1]. Від римлян Розалії перейшло на Балкани і там було розповсюджене серед тракійців. З Тракії це свято перейшло, зокрема, і на територію України, а з прихо-дом християнства було злучено зі Святою Неділею та святом Трійці. Тиждень перед Трійцею в українців називається «зеленим», «клечальним» або «русальним», а три останні дні цього тижня і три перші дні Троїцького тижня називають «Зеленими свя-тами»[3].

- 09-15 серпня 2020 року (сплеск зацікавленості до пошукового запиту, на графіку досяг позначки в 84 запитів);  
*Скоріше за все причиною стало відео на YouTube - «Українська міфологія. Стрім з Ніком Лисицьким». 

- 31.07.-06.08.2022 року (сплеск зацікавленості до пошукового запиту, на графіку досяг позначки вище 100 запитів); 
*Народне свято 31 липня має назви Омелян, Омелянів день, Омеляни. Це етноукраїнське дохристиянське свято. В останній день липня наші предки закінчували збирання жита. Ті, хто вже закінчив роботу в полі, сьогодні відпочивали і набиралися сил. На поле запрошували священиків, щоб вони освятили землю. Також в цей день мили серпи і лопати святою водою, щоб інструменти довше служили.
Також на 31 липня припадає день народження Гаррі Потера. 
Після вказаного останнього періоду ми простежуємо збереження досить високої тенденції зацікавленості суспільства до заданого пошукового запиту, аж до теперішнього часу.
- 17-23.09.2023 року  (сплеск зацікавленості до пошукового запиту, на графіку досяг позначки вище 86 запитів).
*стартував культурний проект-музей «Мистецтво під час війни» на базі Онлайн музей «UA.HЕRITAGE». В цьому проекті багато елементів української культури і міфології, різних етнообразів. Саме цей соціокультурний захід на мій погляд став причиною сплеску зацікавленості тегом «Українська міфологія».  


2) Наступний пошуковий запит на тему української міфології: «Бог Род».
Територія Україна. За останні 5 років. 

Визначення культурно-міфологічного образу: 
Род – Першобог, Абсолют, Вища Реальність транцендентна і імманентна, еквівалент Брахмана у Санатана Дхармі, зачинатель усього живого, Божественна суть усіх душ, творець Всесвіту, батько усіх Вищих Богів (Вищих Космічних Сил), що відає долями усіх душ Всесвіту.
Часові проміжки, в межах яких виник сплеск суспільної зацікавленості:
	В цілому цікавість до цієї теми, цього пошукового запиту, досить висока протягом усього запитуваного проміжку часу, аж до теперішнього часу. 
	Ми бачимо на графіку дуже багато сплесків високої щільності і інтенсивності зацікавленостей суспільства до цього пошукового запиту, зокрема:
-	03-09.03.2019  (49 пошукових запитів);
-	04-10.08.2019  (41 пошуковий запит);
-	22-28.09.2019  (47 пошукових запитів);
-	15-21.03.2020  (78 пошукових запитів);
-	19-25.07.2020  (88 пошукових запитів);
-	06-12.09.2020  (97 пошукових запитів);
-	21-27.03.2021  (47 пошукових запитів);
-	09-15.05.2021  (46 пошукових запитів);
-	05-11.09.2021  (46 пошукових запитів);
-	10-16.10.2021  (44 пошукових запитів);
-	12-18.06.2022  (57 пошукових запитів);
-	28.08.-03.09.2022 (94 пошукових запитів); в цей день 28.08.2022 р. християни відзначали Успіння присвятої Богородиці. 
-	25.09.-01.10.2022 (56 пошукових запитів);
-	12-18.05.2023 (41 пошуковий запит);
-	17-23.09.2023 (100 і вище пошукових запитів); на 17 вересня 2023 року припало християнське свято Віра, Надія, Любов. Хоча це наврядче пов’язано із запитом на тему Бога Рода.  
-	12-18.11.2023 (56 пошукових запитів);
-	26.11.-02.12.2023 (51 пошуковий запит).
	Точно ідентифікувати причину усіх таких сплесків культурної зацікавленості суспільства  до цього міфологічного образу, наразі досить складно. 
	Зокрема, однією з найпоширеніших таких причин зацікавленості є діяльність на YouTube і проведення заходів релігійно-просвітницького та ритуально-обрядового характеру різного роду релігійно-філософськими течіями і їх проповідниками слов’янської культури, слов’янсько-ведичної культури, РУНвірівців (Рідна Українська Національна Віра, послідовники вчення Льва Силенка), таких проповідників як Володимир Куровський (Родове Вогнище Рідної Православної Віри), Світовит Пашнік (Руське Православне Коло. Рідна Віра) та інші їх однодумці.  Це заходи пов’язані з:  проведенням безпосередніх ритуально-обрядових дійств, святкування слов’янських та українських етнокультурних свят, проведення просвітницьких заходів, проведення колективних посвячень, тощо. 


3) Наступний пошуковий запит на тему української міфології: «Сварог».
Територія Україна. За останні 5 років. 

Визначення культурно-міфологічного образу: 
Сварог – уособлення Космічної Вселенської Сили Творіння, Постать Бога Творця, тобто Вищий Аспект Всевишнього, що Творить Всесвіт для еволюції душ, створює Закони Всесвіту (Правила, за якими відбувається Божественна Гра), Вищий Космічний Мета-Розум, що породжує інші Космічні Сили, що підтримують процес колороду-еволюції і перевтілення душ. Уособлення Бога Творця Брахми у Санатана Дхармі.    

Суспільна зацікавленість:
Ми бачимо з графіку, що образ Сварога досить популярний серед українців протягом усього запитуваного часу і постійно варіюється між 25-75 і вище пошуковими запитами.
Найбільші сплески пошукових запитів простежуються в період:
- 06-12.09.2020 (80 пошукових запитів);  Можлива причина: 19 вересня 2020 року в місті Біла Церква, відбувся Благотворительный турнир по смешанным боевым искусством UF MMA, за підтримки президнента обласної федерації UF MMA Якименко В.О., Білоцерківського мецената міської федерації змішаних єдиноборств Тітушко В.С. та Благотворительный фонд "Сварог", проведено змагання чемпіоната Київської області зі змішаних єдиноборств.
- 05-11.09.2021 (93 пошукових запитів); Вийшов в світ 26 випуск журнала Сварог. https://prom.ua/ua/p1478862168-zhurnal-svarog-2021.html 
- 04-10.09.2022 (87 пошукових запитів);
-27.11. - 03.12.2022 (86 пошукових запитів);
- 25-31.12.2022 (85 пошукових запитів);
- 10-16.09.2023 (79 пошукових запитів);  *Сьогодні 15 вересня 2023 року виповнюється 38 років з дня заснування Бойового Гопака і 68 років від Дня Народження Засновника Бойового Гопака - Пилат Володимира. Назва цієї організації має назву Сварог. 
- 03-09.12.2023 (100 і вище пошукових запитів). *В цей день 03 грудня 2023 року було відредаговано в останнє сторінку на Вікіпедії за запитом «Сварог». Посилання: https://uk.wikipedia.org/wiki/%D0%A1%D0%B2%D0%B0%D1%80%D0%BE%D0%B3
(Помітка: Цю сторінку востаннє відредаговано о 16:07, 3 грудня 2023).

Тут ми бачимо певну закономісрність — осінь-зима кожного року зростає сплеск пошукових запитів. Можливо це пов’язано із календарними датами етносвят в традиціях слов’янських релігійних вчень, пов’язаних із Особою Сварога, адже за слов’янською традицією осінь вважається початком Вечора Сварожого в деяких етнотрадиціях.  25 грудня-Різдво Коляди, Зимове Рівнодення.



4) Наступний пошуковий запит на тему української міфології: «Даждьбог».
Територія Україна. За останні 5 років. 

Визначення як культурно-міфологічного образу: 
Даждьбог (Хорс) – уособлення Космічної Вселенської Сили Світла, Сонця (тут мається на увазі більше духовний образ світла, сонця, а ні ж планетарний).  Один із Старших Сварожичей, тобто перших Богів породжених Творцем Мета-Разумом Сварогом.  Даждьбог дослівно, “Той що Дає”, тобто прояв Всевишнього, що сприяє еволюційним процесам просвітлення і прояснення свідомості-душі від темряви.  Даждьбога можна співвіднести із Сур’єй, що проводить енергії Відья-Майї або Ануграха-Шакті (Сили Просвітлення або Знання Божественної Суті) у Санатана Дхармі, тобто Космічними Силами Всесвіту, що сприяють еволюційним процесам шляхом посилення внутрішнього духовного світла на шляху повної Єдності із Абсолютом.     
Суспільна зацікавленість:
Ми бачимо з графіку, що образ Даждьбога досить популярний серед українів протягом усього запитуваного часу і місцями підіймається між 50-75 пошукових запитів в певний період.
Найбільші сплески пошукових запитів простежуються в період:
- 09-15.06.2019 (69 пошукових запитів);
- 25-31.08.2019 (73 пошукових запитів);
- 05-11.09.2021 (58 пошукових запитів);
- 24-30.07.2022 (57 пошукових запитів);
- 25.09. - 01.10.2022 (54 пошукових запитів); 25 вересня 2022 рік, неділя. Єврейське свято Рош а-Шана відзначається на честь створення світу, він символізує початок нового року і завершення року, що минає.
- 19-25.03.2023 (65 пошукових запитів); 24 березня — Великдень Дажбожий, етносвято. Можливо цим пояснюється сплеск зацікавленості. 
-13-19.08.2023 (55 пошукових запитів). 

https://ukrreporter.com.ua/golovne/statti/yak-symvoly-ta-znaky-vplyvayut-na-borotbu-ukrayintsiv-z-moskoviyeyu-i-chomu-my-natsiya-peremozhtsiv.html
Цікава стаття Григорія Омельченка, Героя України, щоправда в квітні 2022 року на тему Даждьбога.  

Можливо усі ці сплески пов’язані із діяльністю рідновірських організацій. 


5) Наступний пошуковий запит на тему української міфології: «Перун».
Територія Україна. За останні 5 років. 

Визначення як культурно-міфологічного образу: 
Перун – уособлення Вселенської Космічної Сили підтримання і захисту живих істот.  Характерні енергії Перуна, що проявляються через людей — це хоробрість, сміливість, потужна сила, благородство, відважність, військових дух, та інші характеристики воїна-захисника слабших та борьця за справедливість і праведність (Дхарму). 
Перун — один із Вищих Ліків-Проявів Абсолюта у Всесвіті в Апекті Триглаву.  Триглав становлять Три Вищи Космічні Сили, Три Прояви і Божественні Іпостасі Всевишнього — Сила Творіння в іпостасі Сварога, Сила Підтримання в іпостасі Перуна, Сила Руйнації і Усунення перешкод на шляху еволюції душ в іпостасі Велеса.  Перуна можна співвіднести із Вішну (захисником і підтримувачем Всесвіту) в Санатана Дхармі.  
     
Суспільна зацікавленість:
Ми бачимо з графіку, що образ Перуна досить популярний серед українів протягом усього запитуваного часу і місцями варіюється між 25-50  пошукових запитів в певний період.
Спостерігаємо два великих сплеска зацікавленості Особистістю Перуна:
- 13-19.10.2019 (60 пошукових запитів);
- 8-14.05.2022 (100 і вище пошукових запитів).
Чим пояснюються ці два сплеска зацікавленостей, якими суспільно-культурними явищами ? 
*Перший запит був викликаний на мій погляд однією банальною подією, зокрема за запитами в новинах я знайшов інформацію, що увечері 13 жовтня 2019 року прем'єр-міністр Олексій Гончарук і міністр ветеранів Оксана Коляда відвідали ветеранську вечірку в Києві, на якій виступав серед інших гурт "Сокира Перуна".
Також можна припустити, що перший сплеск пов’язаний із діяльністю якихось слов’янських рідновірських громад, проведенням релігійно-просвітницької діяльності цими громадами, можливо якась їз цих рідновірських течій святкувала напередодні етносвято на честь Перуна. У багатьох з них різні дати календарних етносвят.  Зазвичай, Свято Перуна відмічають в рідновірських громадах 20 липня. Тому тут складно однозначно стверджувати про якусь певну подію. Все ж таки я схиляюсь до першої банальної версії, вказаної вище першою. 
*А другий, вже більш цікавий сплеск, адже він виникає після початку повномасштабного військового вторгення російської федерації в Україну. Припускаю цей період має певне сокральне значення.  Адже саме в цей період, перша половина травня 2022 року, тривала героїчна оборона Маріуполя Українськими захисниками на Азовсталі, тривалі останні найтяжчі бої. Військова підтримка, логістика і сили полишили останніх захисників Маріуполя, більше 1,5 тисячі бійців, і в цей час вирішувалась їх подальша доля.  Це був вирішальний період для захисників Маріуполя.  Для  взяття Маріуполя в цей період, сили рашистського мордора стягнули свої найбоєздатніші підрозділи з різних напрямів, різних кадирівців, вагнерівців, різного роду найманців та іншої демонічної нечисті.   І  вже з 16 по 20 травня 2022 року захисники Маріуполя покинули Азовсталь і здалися в полон по наказу зеленського.  Припускаю, що саме в цей період, в першій половині травня 2022 року, багато рідновірських громад закликали Український народ об’єднатися, створити колективне психо-духовне поле і молитися Перуну (призивати колективно Сили Вселенського Захисту і Підтримки для захисників Маріуполя), щоб відбулося диво і щоб захисники були врятовані.  Багато сучасних людей з Українського суспільства не знають Сил Перуна, не знають проявів його енергій, тому зверталися до мережі Інтернет, щоб поглибити свої знання. Саме це на мій погляд і викликало збільшення інтересу суспільства у вказаний період.    
* Також, 07 травня 2022 року авторка Віра Перун опублікувала оголошення (публікацію) під назвою: «В Україні утворили міжвідомчу координаційну раду для організації психологічної допомоги постраждалим від війни». 

 
6) Наступний пошуковий запит на тему української міфології: «Велес».
Територія Україна. За останні 5 років. 

Визначення як культурно-міфологічного образу: 
Велес – уособлення Вселенської Космічної Сили руйнації іллюзії та мороку, очищення і усунення усіх перешкод на еволюційному шляху душі,  Сили Божественного Знання (Віди),  що усуває небачення, самооману, тупість, обмеженість, морок (авідью, духовне невігластво) і веде душі по шляху Просвітлення і Звільнення.  
Велес — могутня Постать Абсолюта, що є Аспектом  Триглаву.  
Енергії Велеса не миряться із іллюзіями, страхами, чіпляннями, обмеженнями, бажаннями, низькими емоціями, сталими шаблонами его-особистості. Вони їх очищують в один момент, як світло очищує темряву. Тому для мірянина, що не йде свідомо духовним шляхом, енергії Велеса можуть бути досить болісними, адже енергією Велеса руйнуються усі его-шаблони, сподівання, чіпляння і людські страхи, людське переплавляється в Божественне.  
Велеса можна співвіднести з Шивою в Санатана Дхармі. 

Суспільна зацікавленість:
Ми бачимо з графіку, що образ Велеса стабільно популярний серед українів протягом усього запитуваного часу, постійно підтримується на рівні між 25-50  і вище пошукових запитів, а починаючи із другої половини серпня 2023 року рівень запитів сягає 100 і вище !
Етносвято “Велесова ніч” припадає за календарями рідновірських громад, приблизно на кінець жовтня кожного року. Цим пояснюється пік (понад 100 і більше запитів) у кінці жовтня 2023 року. 
А ось зацікавленість після 20 серпня 2023 року на мій погляд досить банальна, як з’ясувалося, в кінці серпня 2023 року у Івано-Франківську відкривався ТРЦ Veles Mall, що на мою думку стало причиною такого сплеску популярності. Це при тому, що найвища популярність на цей пошуковий запит “Велес” значився саме в Івано-Франківській області. 


7) Наступний пошуковий запит на тему української міфології: «Мавка».
Територія Україна. За останні 5 років. 

Визначення як культурно-міфологічного образу: 
Мавка – це тонкоматеріальна  (ефірно-астральна)  міфологічна істота світу природи, що відноситься до класу лісових духів,  які підтримують баланс і розвиток сил природи, здійснюють її захист.   

Суспільна зацікавленість:
Ми бачимо з графіку чітко, що образ Мавки був майже невідомий і нецікавий українському суспільству до двадцятих чисел лютого 2023 року, поки в українських кінотеатрах не стартувала прем’єра мультфільму із однойменною назвою «Мавка». Саме з цього моменту міфологічний обрах мавки став біль відомий широкому загалу. Після проходження прем’єри мультфільму, зацікавленість в пошукових запитах впала, однак в цілому до сьогоднішнього часу інтерес до міфоперсонажу Мавки ще підтримується на певному невисокому рівні.   



8) Остання дія, це порівняння пошукових запитів за самими популярними міфоперсонажами:  “Бог РОД”, “Сварог”, “Даждьбог”, “Перун”, “Велес”.  
Територія Україна.  За останні 5 років.

Як ми бачимо із накладених один на одне графіків,  найвищу популярність займає безспірно пошуковий запит за тегом “Перун”,  за ним йде “Сварог”  і  потім “Велес”. 
Запит на тег “Род”, порівняно із іншими, не дуже популярний. 

За регіонами у порівнянні тегів дуже цікава прослідковується тенденція. 
Уся південно-східна Україна зацікавлена “Велесом”.  
А уся північно-західна Україна “Перуном”. 
Можна припустити зацікавленість рідновірських організацій в  південно-східній Україні більше культом “Велеса”, а відповідно в північно-західній Україні більша зацікавленість рідновірських організацій культом Перуна.  
Род є узагальнюючим образом, тому далеко не усі рідновірські організації використовують ім’я Рода Всебога у своїх культах і ритуальних славленнях (колективні рідновірські прославлення-молитви певної космічної Сили або Абсолюта).  
